## XII. ადმინისტრირების პროცესები
### შეასრულეთ ადმინისტრირების/მართვის ამოცანები როგორც ერთჯერადი პროცესი

[პროცესების ფორმაცია](./concurrency) არის პროცესების მასივი, რომელიც გამოიყენება აპლიკაციის ძირითადი ამოცანების შესასრულებლად (მაგალითად ვებ მოთხოვნების დამუშავება). ამისგან დამოუკიდებლად დეველოპერებს ხშირად ჭირდებათ ერთჯერადი ადმინისტრაციული ან ტექნიკური მომსახურების ამოცანის შესრულება აპლიკაციისთვის, როგორიცაა:

* მონაცემთა ბაზის მიგრაცია (მაგ. `manage.py migrate` Django-ში, `rake db:migrate` Rails-ში).
* კონსოლის გამოყენება (ასევე ცნობილია როგორც [REPL](http://en.wikipedia.org/wiki/Read-eval-print_loop)) არაძირითადი კოდის გასაშვებად ან აპლიკაციის მოდელების შესამოწმებლად ჩართულ მონაცემთა ბაზაზე. უმეტესობა პროგრამული ენა გვთავაზობს REPL-ს არგუმენტების გარეშე (მაგ. `python` ან `perl`) ან ზოგიერთ შემთხვევაში ცალკე ბრძანებით (მაგ. `irb` Ruby, `rails console` Rails).
* ერთჯერადი სკრიპტების გაშვება რომელიც დაკომიტებულია აპლიკაციის რეპოზიტორიში (მაგ. `php scripts/fix_bad_records.php`).

ერთჯერადი ადმინ პროცესები უნდა გაეშვას იმავე გარემოში რა გარემოშიც ეშვება სხვა ჩვეულებრივი პროცესები [ხანგრძლივი პროცესები](./processes). ეს პროცესები ეშვებიან [რილიზის](./build-release-run) დონეზე, იყენებენ რა იმავე [კოდის ბაზას](./codebase) და [კონფიგურაციას](./config) როგორც ნებისმიერი სხვა პროცესი ამ რილიზში. ადმინისტრირების კოდი და აპლიკაციის კოდი უნდა იყოს ერთად და იბილდებოდეს ერთად რათა ავიცილოთ სინქრონიზაციის პრობლემები.

იგივე [დამოკიდებულების_იზოლაციის](./dependencies) ტექნიკები უნდა გამოვიყენოთ ყველა ტიპის პროცესისთვის.  მაგალითად, თუ Ruby-ში ვებ პროცესი იყენებს ბრძანებას `bundle exec thin start`, მაშინ ბაზის მიგრაციამ უნდა გამოიყენოს ბრძანება `bundle exec rake db:migrate`. ასევე, Python-ის პროგრამა რომელიც იყენებს Virtualenv-ს, უნდა გამოიყენოს `bin/python` რომ გაუშვას როგორც Tornado ვებსერვერი ასევე ნებისმიერი `manage.py` ადმინ პროცესი.

12-ფაქტორის მეთოდოლოგია უპირატესობას ანიჭებს იმ ენებს რომლებსაც მოყვება REPL, რაც ამარტივებს ერთჯერადი სკრიპტების გაშვებას. ლოკალურ გარემოში, დეველოპერები იძახებენ ადმინს პროცესებს პირდაპირ აპლიკაციის დირექტორიიდან. რეალურ გარემოში დეველოპერს შეუძლია გამოიყენოს SSH ან სხვა საშუალება რაც დაეხმარება გაუშვას ადმინ პროცესები დისტანციურად.
