## IV. მხარდამჭერი სერვისები (Backing services)
### მოექეცით მხარდამჭერ სერვისებს როგორც მიმაგრებულ რესურსებს

მხარდამჭერი სერვისი არის ნებისმიერი სერვისი, რომელსაც აპლიკაცია იყენებს ქსელის გავლით და საჭიროა აპლიკაციის ნორმალური ფუნქციონირებისთვის. ამის მაგალითებია მონაცემთა ბაზები (როგორიცაა [MySQL](http://dev.mysql.com/) ან [CouchDB](http://couchdb.apache.org/)), მესიჯინგის/რიგის სისტემები (როგორიცაა [RabbitMQ](http://www.rabbitmq.com/) ან [Beanstalkd](https://beanstalkd.github.io)), SMTP სერვისები ელექტრონული ფოსტის გასაგზავნად (როგორიცაა [Postfix](http://www.postfix.org/)), და ქეშ სერვისები (როგორიცაა [Memcached](http://memcached.org/)).

ტრადიციულად მხარდამჭერ სერვისებს (მაგ. მონაცემთა ბაზას) მართავენ იგივე სისტემური ადმინისტრატორები, რომლებიც ანთავსებენ აპლიკაციას რეალურ გარემოში. ლოკალურად მართული სერვისების გარდა, აპლიკაცია შეიძლება იყენებდეს ისეთ სერვისებს, რომლებიც იმართება მესამე პირის მიერ. ამის მაგალითია SMTP სერვისი (როგორიცაა [Postmark](http://postmarkapp.com/)), მეტრიკების შემგროვებელი სერვისი (როგორიცაა [New Relic](http://newrelic.com/) ან [Loggly](http://www.loggly.com/)), ციფრული მონაცემების შემნახველი (როგორიცაა [Amazon S3](http://aws.amazon.com/s3/)), და API-ით წვდომადი სამომხმარებლო სერვისები (როგორიცაა [Twitter](http://dev.twitter.com/), [Google Maps](https://developers.google.com/maps/), or [Last.fm](http://www.last.fm/api)).

** 12 ფაქტორიანი აპლიკაციის კოდი არ განასხვავებს ლოკალურ და მესამე პირის სერვისებს.** აპლიკაციისთვის ორივე არის მიმაგრებული რესურსი, რომელსაც შეიძლება მიწვდე URL-ით ან სხვა მონაცემები რომელის ინახება [კონფიგურაციაში](./config).  [განთავსების (deployment)](./codebase) დროს 12 ფაქტორიან აპლიკაციას უნდა შეეძლოს შეცვალოს ლოკალური MySQL ბაზა მესამე პირის მიერ მართული მონაცემთა ბაზით (როგორიცაა [Amazon RDS](http://aws.amazon.com/rds/)), კოდის ცვლილების გარეშე.  ანალოგიურად ლოკალური SMTP სერვერი შეცვლა უნდა შეიძლებოდეს მესამე პირის მიერ მართული SMTP სერვისით (როგორიცაა Postmark), კოდის ცვლილების გარეშე.  ორივე შემთხვევაში უნდა შეიცვალოს მხოლოდ რესურსის იდენტიფიკატორი კონფიგურაციაში.

ყოველი განსხვავებული მხარდამჭერი სერვისი არის *რესურსი*. მაგალითად MySQL მონაცემთა ბაზა არის რესურსი; ორი MySQL მონაცემთა ბაზა (გამოიყენება შარდინგისთვის აპლიკაციის დონეზე) კვალიფიცირდება როგორც ორი განსხვავებული რესურსი.  12 ფაქტორიანი აპლიკაცია ეპყრობა ამ მონაცემთა ბაზებს როგორც *მიმაგრებულ რესურსებს*, რაც მიანიშნებს მათ სუსტ გადაჯაჭვულობაზე (loose coupling) აპლიკაციის კონკრეტულ განთავსებასთან.

<img src="/images/attached-resources.png" class="full" alt="რეალურ გარემოში განთავსებული აპლიკაცია რომელსაც მიმაგრებული აქვს 4 მხარდამჭერი სერვისი." />

შესაძლებელია რესურსების როგორც მიმაგრება ისევ მოშორება სურვილის შემთხვევაში. მაგალითად, თუ მონაცემთა ბაზა არასწორად მუშაობს ან აქვს აპარატურული(hardware) პრობლემა, აპლიკაციის ადმინისტრატორმა შეიძლება შექმნას ახალი მონაცემთა ბაზა და აღადგინოს ის სარეზერვო მონაცემებიდან(backup).  ამჟამინდელი მონაცემთა ბაზა შეგვიძია მოვაშოროთ აპლიკაციას და მივამაგროთ ახალი, კოდის ცვლილების გარეშე.
